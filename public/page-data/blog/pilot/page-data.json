{"componentChunkName":"component---src-templates-blog-post-tsx","path":"/blog/pilot","result":{"data":{"markdownRemark":{"html":"<h2>Intro</h2>\n<p>Prawdopodobnie nie jestem jedyną osobą w branży z tą dolegliwością. Bardzo często szukam technicznych treści w internecie. W większości przypadków szukam ich w momencie gdy gonią mnie deadline-y i asap-y. Jeśli faktycznie ich potrzebuję to zależy mi na tym aby dotrzeć do nich tak szybko jak to tylko możliwe. Jest to jeden z powodów, który sprawił, że zawsze wolałem techniczne blogi od materiałów video. Wartośc filmów jest nieoceniona i doskonale zdaję sobie z tego sprawę, natomiast statystycznie więcej czasu potrzeba zeby dobrać się w materiale video do \"mięska\" czyli tego, czego w danej chwili szukamy. Zwłaszcza biorąc pod uwagę fakt, że przebicie się przez reklamy na niektórych serwisach z roku na rok staje się coraz bardziej uciążliwe. Aha... byłbym zapomniał, ze autor nagrania jeszcze musi pokazac jak przelewa kawę przez dripper w akompaniamencie muzyki z windy.</p>\n<p>Dośc zlośliwości! Do czego zmierzam?\nPostanowiłem sam napisac bloga. Chcę dokumentowac swój rozwój i jednocześnie dzielić się zdobytą wiedzą.\nDzielę się nią regularnie (o tym zaraz) na rozne sposoby ale zawsze chcialem miec swego rodzaju \"oficjalny notes\", w ktorym notatki będą przemyślane, w miarę możliwości dopracowane i dostępne dla zainteresowanych.</p>\n<h2>Kto ty ?</h2>\n<p>Kubek kawy z drippera napełniony do połowy. Mdła muzyka się nasila. W tle paprotka.</p>\n<p>Nie jestem algorytmicznym ekseprtem. Nie programuję od 3 roku życia i nie zostałem poczęty kablem USB-C. Nie łykam wiedzy w tempie Neo z Matrixa i nie gardzą tymi, którzy czasem ośmielą się odejść od kodu. Nie jestem też typem dwudziestoparoletniego dupka z IT, który w młodym wieku zaczął zarabiać dobre pieniądze i pozjadał wszystkie rozumy.</p>\n<p>Jestem zwykłym gościem, który zarabia na życie programując, nie jest oderwany od rzeczywistości i wie jak wymagająca jest branża IT. Jeśli jestem w stanie to pomagam innym. Uwielbiam rozwiązywać problemy a każda napisana funkcjonalność sprawia mi mega frajdę. Znam sporo narzędzi, dobrych praktyk i lubię robić notatki (stąd pomysł na tego bloga :) ).</p>\n<p>Nazywam się Adam Knieć. Od kilku lat pracuję w branży. Początkowo jako Tester Oprogramowania, obecnie jako Inżynier Oprogramowania.</p>\n<p>Lubię dzielić się tym co wiem i regularnie udzielam się w kilku miejscach:</p>\n<ul>\n<li>SO</li>\n<li>SO - CR</li>\n<li>FB - HTML,CSS, JS Pierwsze Kroki</li>\n</ul>\n<p>Specjalizuję się w Web Devie. Znaczna większość moich kompetencji znajduje się po stronie frontendowej. Będzie ona prawdopodobnie stanowiła większość contentu na tym blogu, jednak nie chce się ogranicznać tylko do tej dziedziny. Jeśli uznam, że pewien temat może kogoś zainteresować - postaram się go przedstawić na swój sposób.</p>\n<h2>Po co miałbyś tu wchodzić ?</h2>\n<p>Branża IT jest pełna ludzi, którzy uwielbiają przekazywać swoją wiedzę zasypując przy tym odbiorcę niepotrzebnym naukowym bełkotem. Zdarzają się sytuacje, w których czytam wpis o dość prostym zagadnieniu a czuję się jak ktoś, kto właśnie przypadkiem trafił na wikipedii na opis \"horyzontu zdarzeń\" - nie polecam. Link niżej.</p>\n<p><a href=\"https://pl.wikipedia.org/wiki/Horyzont_zdarze%C5%84\" target=\"_blank\">Horyzont Zdarzeń</a></p>\n<p>Na pewno są ludzie, którym taka forma się podoba - nie mam z tym problemu, jednak ja zdecydowanie lubię prosty przekaz, zwłaszcza gdy pewne zagadnienie jest skomplikowane samo w sobie - a takich w IT nie brakuje.\nWszystkie wpisy, które pojawią się na tym blogu postaram się przedstawić w przystępnej formie, na luzie i bez kija w tyłku.\nJeśli lubisz od czasu do czasu utrwalić sobie wiedzę w sposób, który nie karmi twojego <a href=\"https://pl.wikipedia.org/wiki/Syndrom_oszusta\" target=\"_blank\">syndromu oszusta</a> to myślę, że zdecydowanie znajdziesz tu coś dla siebie.</p>\n<p>Wiem, że design nie zachęca ale na szczęście ty patrzysz tylko na wnętrze i to co wartościowe.\nInnymi słowy - nie narzekaj bo na ten moment ładniej nie umiem.</p>\n<h2>TLDR</h2>\n<p>Trafiłeś na bloga związanego głównie z programowaniem webowym. Chcę, aby stał się on dopracowanyn notesem mającym na celu zbieranie wiedzy w jednym miejscu w formie przystępnej dla każdego.\nBlog ten dokumentuje więdzę, którą mam. Wierzę, że znajdą się tacy, którym się przyda.</p>","frontmatter":{"path":"/blog/pilot","readTime":"3","title":"Pilot","author":"Adam Kniec","tags":["TLDR"],"date":"2021-07-25","description":"Boli Mnie Web - Wprowadzenie do bloga !"}}},"pageContext":{}},"staticQueryHashes":["63159454"]}